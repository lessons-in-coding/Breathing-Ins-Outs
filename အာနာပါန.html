<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>အာနာပါန</title>
    <link rel="stylesheet" href="./အာနာပါန.css" />
  </head>
  <body>
    <section class="container">
      <article>
        <h1>အာနာပါနဿတိ</h1>

        <h3 class="intro">
          ဧကာယနော အယံ, ဘိက္ခဝေ, မဂ္ဂေါ သတ္တာနံ ဝိသုဒ္ဓိယာ, သောကပရိဒေဝါနံ
          သမတိက္ကမာယ ဒုက္ခဒေါမနဿာနံ အတ္ထင်္ဂမာယ ဉာယဿ အဓိဂမာယ နိဗ္ဗာနဿ
          သစ္ဆိကိရိယာယ, ယဒိဒံ စတ္တာရော သတိပဋ္ဌာနာ။
        </h3>

        <p class="nerdNote">ရဟန်းတို့ - ဤသတိပဋ္ဌာန်လေးပါးဟူသောအကျင့်ကို ကျင့်ကြံပွါးများပါလျှင် အောက်ပါအကျိုးတရားများကို ဖြစ်ပေါ်စေနိုင်ပါသည်<br>
        <ul class="important">
            <li>ကိလေသာတို့မှ စင်ကြယ်ခြင်း</li>
            <li>သောက-ပရိဒေဝတို့မှ လွန်မြောက်ခြင်း</li>
            <li>ဒုက္ခ-ဒေါမနဿတို့ ချုပ်ငြိမ်းခြင်း</li>
            <li>မဂ်ဉာဏ် ဖိုလ်ဉာဏ်ဖြစ်ပေါ်ခြင်း</li>
            <li>နိဗ္ဗာန်ကို မျက်မှောက်ပြုခြင်း တို့ပင်ဖြစ်သည်။</li>
        </ul></p>

        <h3 class="intro">
          အယမ္ပိ ခေါ, ဘိက္ခဝေ, အာနာပါနဿတိသမာဓိ ဘာဝိတော ဗဟုလီကတော သန္တော စေဝ
          ပဏီတော စ အသေစနကော စ သုခေါ စ ဝိဟာရော, ဥပ္ပန္နုပ္ပန္နေ စ ပါပကေ အကုသလေ
          ဓမ္မေ ဌာနသော အန္တရဓာပေတိ ဝူပသမေတိ။
        </h3>

        <p class="nerdNote">ရဟန်းတို့ - ဤ ဝင်လေထွက်လေ၌ သတိကပ်၍ကျင့်သုံးခြင်းကို ကြိမ်ဖန်များစွာ ကျင့်ကြံပွါးများပါလျှင် အောက်ပါအကျိုးတရားများကို ဖြစ်ပေါ်စေနိုင်ပါသည်<br>
            <ul class="important">
                <li>ငြိမ်းအေးခြင်း</li>
                <li>မွန်မြတ်ခြင်း</li>
                <li>တစ်ခုတည်းဖြင့်ပင်ပြည့်စုံခြင်း</li>
                <li>ချမ်းသာစွာနေထိုင်ရခြင်း</li>
                <li>ဖြစ်ပေါ်ဆဲ-ဖြစ်ပေါ်လုနီး အကုသိုလ်များကို ချက်ခြင်းငြှိမ်းသတ်နိုင်ခြင်း တို့ပင်ဖြစ်သည်။</li>
            </ul>
        </p>

        <p>
          ကထံ ဘာဝိတော စ, ဘိက္ခဝေ, အာနာပါနဿတိသမာဓိ ကထံ ဗဟုလီကတော သန္တော စေဝ
          ပဏီတော စ အသေစနကော စ သုခေါ စ ဝိဟာရော, ဥပ္ပန္နုပ္ပန္နေ စ ပါပကေ အကုသလေ
          ဓမ္မေ ဌာနသော အန္တရဓာပေတိ ဝူပသမေတိ?
        </p>

        <p>
          ဣဓ, ဘိက္ခဝေ, ဘိက္ခု အရညဂတော ဝါ ရုက္ခမူလဂတော ဝါ သုညာဂါရဂတော ဝါ နိသီဒတိ
          ပလ္လင်္ကံ အာဘုဇိတွာ ဥဇုံ ကာယံ ပဏိဓာယ ပရိမုခံ သတိံ ဥပဋ္ဌပေတွာ, သော
          သတောဝ အဿသတိ သတော ပဿသတိ။
        </p>

        <p class="nerdNote">ရဟန်းတို့ - အဘယ်သို့ပွါးများမှသာလျှင် အထက်ပါအကျိုးတရားများ ဖြစ်ထွန်းစေနိုင်ပါသနည်းဟူမူကား<br>
            တောအရပ်သို့ဖြစ်စေ၊ သစ်ပင်အောက်သို့ဖြစ်စေ၊ ဆိတ်ငြိမ်ရာအရပ်သို့ဖြစ်စေ အနှောက်အယှက်ဖြစ်စေနိုင်သည့် အသံမှကင်းဆိတ်ရာ တစ်ခုခုသို့ ချဥ်းကပ်၍ <br>
            တင်ပလ္လင်ခွေလျက် အာနာပါနကမ္မဋ္ဌာန်း၌ သတိကပ်၍ ဝင်လေ ထွက်လေကို ရှုမှတ်ပွါးများရမည်။
        </p>

        <ol class="ol-list">
          <span class="heading">ကာယာနုပဿနာ</span>
          <li class="first-list">ဒီဃံ ဝါ အဿသန္တော ဒီဃံ အဿသာမီတိ ပဇာနာတိ။</li>
          <li>ဒီဃံ ဝါ ပဿသန္တော ဒီဃံ ပဿသာမီတိ ပဇာနာတိ။</li>
          <li>ရဿံ ဝါ အဿသန္တော ရဿံ အဿသာမီတိ ပဇာနာတိ။</li>
          <li>ရဿံ ဝါ ပဿသန္တော ရဿံ ပဿသာမီတိ ပဇာနာတိ။</li>
          <li>သဗ္ဗကာယပဋိသံဝေဒီ အဿသိဿာမီတိ သိက္ခတိ။</li>
          <li>သဗ္ဗကာယပဋိသံဝေဒီ ပဿသိဿာမီတိ သိက္ခတိ။</li>
          <li>ပဿမ္ဘယံ ကာယသင်္ခါရံ အဿသိဿာမီတိ သိက္ခတိ။</li>
          <li>ပဿမ္ဘယံ ကာယသင်္ခါရံ ပဿသိဿာမီတိ သိက္ခတိ။</li>
        </ol>

        <p class="nerdNote">ဝင်လေ-ထွက်လေ၌ရှုမှတ်သော ကာယာနုပဿနာ<br>
            <ul class="important">
                <li>ရှည်လျားသောဝင်လေ၌ ငါသည် ရှည်လျားစွာရှုနေသည်ဟု သိမှတ်ရမည်။</li>
                <li>ရှည်လျားသောထွက်လေ၌ ငါသည် ရှည်လျားစွာရှိုက်နေသည်ဟု သိမှတ်ရမည်။</li>
                <li>တိုတောင်းသောဝင်လေ၌ ငါသည် တိုတောင်းစွာရှုနေသည်ဟု သိမှတ်ရမည်။</li>
                <li>တိုတောင်းသောထွက်လေ၌ ငါသည် တိုတောင်းစွာရှိုက်နေသည်ဟု သိမှတ်ရမည်။</li>
                <li>အစ-အလယ်-အဆုံးတို့၌သိလျက် ငါသည်ရှုနေသည်ဟု သိမှတ်ရမည်။</li>
                <li>အစ-အလယ်-အဆုံးတို့၌သိလျက် ငါသည်ရှိုက်နေသည်ဟု သိမှတ်ရမည်။</li>
                <li>ဝင်လေ-ထွက်လေကို နုညံ့သည်ထက်နုညံ့စေလျက် ငါသည်ရှုနေသည်ဟု သိမှတ်ရမည်။</li>
                <li>ဝင်လေ-ထွက်လေကို နုညံ့သည်ထက်နုညံ့စေလျက် ငါသည်ရှိုက်နေသည်ဟု သိမှတ်ရမည်။</li>
            </ul>
        </p>

        <ol class="ol-list">
          <span class="heading">ဝေဒနာနုပဿနာ</span>
          <li class="first-list">ပီတိပဋိသံဝေဒီ အဿသိဿာမီတိ သိက္ခတိ။</li>
          <li>ပီတိပဋိသံဝေဒီ ပဿသိဿာမီတိ သိက္ခတိ။</li>
          <li>သုခပဋိသံဝေဒီ အဿသိဿာမီတိ သိက္ခတိ။</li>
          <li>သုခပဋိသံဝေဒီ ပဿသိဿာမီတိ သိက္ခတိ။</li>
          <li>စိတ္တသင်္ခါရပဋိသံဝေဒီ အဿသိဿာမီတိ သိက္ခတိ။</li>
          <li>စိတ္တသင်္ခါရပဋိသံဝေဒီ ပဿသိဿာမီတိ သိက္ခတိ။</li>
          <li>ပဿမ္ဘယံ စိတ္တသင်္ခါရံ အဿသိဿာမီတိ သိက္ခတိ။</li>
          <li>ပဿမ္ဘယံ စိတ္တသင်္ခါရံ ပဿသိဿာမီတိ သိက္ခတိ။</li>
        </ol>

        <ol class="ol-list">
          <span class="heading">စိတ္တာနုပဿနာ</span>
          <li class="first-list">စိတ္တပဋိသံဝေဒီ အဿသိဿာမီတိ သိက္ခတိ။</li>
          <li>စိတ္တပဋိသံဝေဒီ ပဿသိဿာမီတိ သိက္ခတိ။</li>
          <li>အဘိပ္ပမောဒယံ စိတ္တံ အဿသိဿာမီတိ သိက္ခတိ။</li>
          <li>အဘိပ္ပမောဒယံ စိတ္တံ ပဿသိဿာမီတိ သိက္ခတိ။</li>
          <li>သမာဒဟံ စိတ္တံ အဿသိဿာမီတိ သိက္ခတိ။</li>
          <li>သမာဒဟံ စိတ္တံ ပဿသိဿာမီတိ သိက္ခတိ။</li>
          <li>ဝိမောစယံ စိတ္တံ အဿသိဿာမီတိ သိက္ခတိ။</li>
          <li>ဝိမောစယံ စိတ္တံ ပဿသိဿာမီတိ သိက္ခတိ။</li>
        </ol>

        <ol class="ol-list">
          <span class="heading">ဓမ္မာနုပဿနာ</span>
          <li class="first-list">အနိစ္စာနုပဿီ အဿသိဿာမီတိ သိက္ခတိ။</li>
          <li>အနိစ္စာနုပဿီ ပဿသိဿာမီတိ သိက္ခတိ။</li>
          <li>ဝိရာဂါနုပဿီ အဿသိဿာမီတိ သိက္ခတိ။</li>
          <li>ဝိရာဂါနုပဿီ ပဿသိဿာမီတိ သိက္ခတိ။</li>
          <li>နိရောဓာနုပဿီ အဿသိဿာမီတိ သိက္ခတိ။</li>
          <li>နိရောဓာနုပဿီ ပဿသိဿာမီတိ သိက္ခတိ။</li>
          <li>ပဋိနိဿဂ္ဂါနုပဿီ အဿသိဿာမီတိ သိက္ခတိ။</li>
          <li>ပဋိနိဿဂ္ဂါနုပဿီ ပဿသိဿာမီတိ သိက္ခတိ။</li>
        </ol>
      </article>
    </section>

    <section class="container">
      <article>
        <div class="note">
          <h3>ရှူမှတ်ပုံရှူမှတ်နည်းများ</h3>
          <p>
            ယထာ ထမ္ဘေ နိဗန္ဓေယျ, ဝစ္ဆံ ဒမံ နရော ဣဓ၊ <br />
            ဗန္ဓေယျေဝံ သကံ စိတ္တံ, သတိယာရမ္မဏေ ဒဠှံ။
          </p>

          <p class="nerdNote">မယဥ်ကျေးသေးသော နွားသူငယ်ကို ယဥ်ပါးအောင်ပြုလုပ်ရာ၌ နွားသူငယ်ကို ကြိုးတစ်ခုဖြင့် ခိုင်မြဲစွာချည်နှောင်ပြီး ကျန်ကြိုးစတစ်ခုကို ခိုင်မြဲသော ငုတ်တိုင်တစ်ခု၌ ချည်နှောင်ထားရမည်။ ထိုနွားသူငယ်သည် ဟိုမှဒီမှ ပြေးလွှားနေပါသော်လဲ အချိန်တန်လာလျှင် ငုတ်တိုင်ရင်း၌ ဝပ်ဆင်းရသလို<br>

            ယောဂီသူတော်စင်ကလဲ စိတ်ဟူသော နွားသူငယ်ကို သတိဟူသော ကြိုးဖြင့် ခိုင်မြဲစွာချည်နှောင်လျက် သတိဟူသော ကြိုးတစ်ဖက်ကိုလဲ အာနာပါနငုတ်တိုင်၌ ခိုင်မြဲစွာချည်နှောင်ထားရမည်။ အချိန်တန်လာသည်နှင့်အမျှ စိတ်သည် အာနာပါနငုတ်တိုင်ရင်း၌ ယဥ်ပါးလာလိမ့်မည်ဖြစ်သည်။
        </p>          

          <p>
            ယထာပိ ဒီပိကော နာမ, နိလီယိတွာ ဂဏှတီ မိဂေ၊ <br />
            တထေဝါယံ ဗုဒ္ဓပုတ္တော, ယုတ္တယောဂေါ ဝိပဿကော၊ <br />
            အရညံ ပဝိသိတွာန, ဂဏှာတိ ဖလမုတ္တမံ။
          </p>

          <p class="nerdNote">ကျားသစ်သည် ခြုံ၌ကွယ်၍ ငြိမ်သက်စွာစောင့်ပြီး သမင်ကို ဖမ်းစားသကဲ့သို့ <br> 
        ယောဂီသည်လည်း ဆိတ်ငြိမ်ရာအရပ်၌နေလျက် အာနာပါနကို ပွါးများပြီးလျှင် အရဟတ္တမဂ်/ဖိုလ်ကို အရယူရမည်ဖြစ်သည်။</p>
        </div>

        <ol class="ol-list">
          <span class="heading">တတြိမေ ပဉ္စ သန္ဓယော - </span>
          <li class="first-list">ဥဂ္ဂဟော,</li>
          <li>ပရိပုစ္ဆာ,</li>
          <li>ဥပဋ္ဌာနံ,</li>
          <li>အပ္ပနာ,</li>
          <li>လက္ခဏန္တိ။</li>
        </ol>

        <p>တတ္ထ <strong>ဥဂ္ဂဟော </strong>နာမ ကမ္မဋ္ဌာနဿ ဥဂ္ဂဏှနံ။</p>
        <p><strong>ပရိပုစ္ဆာ </strong>နာမ ကမ္မဋ္ဌာနဿ ပရိပုစ္ဆနာ။</p>
        <p><strong>ဥပဋ္ဌာနံ </strong>နာမ ကမ္မဋ္ဌာနဿ ဥပဋ္ဌာနံ။</p>
        <p><strong>အပ္ပနာ </strong>နာမ ကမ္မဋ္ဌာနဿ အပ္ပနာ။</p>
        <p><strong>လက္ခဏံ</strong>နာမ ကမ္မဋ္ဌာနဿ လက္ခဏံ။</p>

        <p>
          ဧဝံ ပဉ္စသန္ဓိကံ ကမ္မဋ္ဌာနံ ဥဂ္ဂဏှန္တော အတ္တနာပိ န ကိလမတိ, အာစရိယမ္ပိ န
          ဝိဟေသေတိ။ တသ္မာ ထောကံ ဥဒ္ဒိသာပေတွာ ဗဟုကာလံ သဇ္ဈာယိတွာ ဧဝံ ပဉ္စသန္ဓိကံ
          ကမ္မဋ္ဌာနံ ဥဂ္ဂဟေတွာ အာစရိယဿ သန္တိကေ ဝါ အညတြ ဝါ ပုဗ္ဗေ ဝုတ္တပ္ပကာရေ
          သေနာသနေ ဝသန္တေန ဥပစ္ဆိန္နခုဒ္ဒကပလိဗောဓေန ကတဘတ္တကိစ္စေန ဘတ္တသမ္မဒံ
          ပဋိဝိနောဒေတွာ သုခနိသိန္နေန ရတနတ္တယဂုဏာနုဿရဏေန စိတ္တံ သမ္ပဟံသေတွာ
          အာစရိယုဂ္ဂဟတော ဧကပဒမ္ပိ အသမ္မုယှန္တေန ဣဒံ အာနာပါနဿတိကမ္မဋ္ဌာနံ မနသိ
          ကာတဗ္ဗံ။
        </p>

        <ol class="ol-list">
          <span class="heading">တတြာယံ မနသိကာရဝိဓိ – </span>
          <li class="first-list">ဂဏနာ,</li>
          <li>အနုဗန္ဓနာ,</li>
          <li>ဖုသနာ,</li>
          <li>ဌပနာ,</li>
          <li>သလ္လက္ခဏာ,</li>
          <li>ဝိဝဋ္ဋနာ,</li>
          <li>ပါရိသုဒ္ဓိ,</li>
          <li>တေသဉ္စ ပဋိပဿနာတိ။</li>
        </ol>

        <p><strong>သလ္လက္ခဏာတိ </strong>ဝိပဿနာ။</p>
        <p><strong>ဝိဝဋ္ဋနာတိ </strong>မဂ္ဂေါ။</p>
        <p><strong>ပါရိသုဒ္ဓီတိ </strong>ဖလံ။</p>
        <p><strong>တေသဉ္စ ပဋိပဿနာတိ </strong>ပစ္စဝေက္ခဏာ။</p>

        <div>
          <p>တတ္ထ<strong>ဂဏနာတိ </strong>ဂဏနာယေဝ။</p>
          <p>
            ဂဏေန္တေန စ ပဉ္စန္နံ ဟေဋ္ဌာ န ဌပေတဗ္ဗံ။ ဒသန္နံ ဥပရိ န နေတဗ္ဗံ။ အန္တရာ
            ခဏ္ဍံ န ဒဿေတဗ္ဗံ။ ပဉ္စန္နံ ဟေဋ္ဌာ ဌပေန္တဿ ဟိ သမ္ဗာဓေ ဩကာသေ
            စိတ္တုပ္ပါဒေါ ဝိပ္ဖန္ဒတိ သမ္ဗာဓေ ဝဇေ သန္နိရုဒ္ဓဂေါဂဏော ဝိယ။
            ဒသန္နမ္ပိ ဥပရိ နေန္တဿ ဂဏနနိဿိတကော စိတ္တုပ္ပါဒေါ ဟောတိ။ အန္တရာ ခဏ္ဍံ
            ဒဿေန္တဿ ‘’သိခါပ္ပတ္တံ နု ခေါ မေ ကမ္မဋ္ဌာနံ, နော‘’တိ စိတ္တံ ဝိကမ္ပတိ။
            တသ္မာ ဧတေ ဒေါသေ ဝဇ္ဇေတွာ ဂဏေတဗ္ဗံ။ တတ္ထ ဣမိနာ အာဒိကမ္မိကေန
            ကုလပုတ္တေန ပဌမံ ဂဏနာယ ဣဒံ ကမ္မဋ္ဌာနံ မနသိ ကာတဗ္ဗံ။
          </p>

          <p>
            ဂဏေန္တေန စ ပဌမံ ဒန္ဓဂဏနာယ ဓညမာပကဂဏနာယ ဂဏေတဗ္ဗံ။ ဓညမာပကော ဟိ နာဠိံ
            ပူရေတွာ ‘’ဧက‘’န္တိ ဝတွာ ဩကိရတိ။ ပုန ပူရေန္တော ကိဉ္စိ ကစဝရံ ဒိသွာ တံ
            ဆဍ္ဍေန္တော ‘’ဧကံ ဧက‘’န္တိ ဝဒတိ။ ဧသ နယော ဒွေ ဒွေတိအာဒီသု။ ဧဝမေဝ
            ဣမိနာပိ အဿာသပဿာသေသု ယော ဥပဋ္ဌာတိ, တံ ဂဟေတွာ ‘’ဧကံ ဧက‘’န္တိ အာဒိံ
            ကတွာ ယာဝ ‘’ဒသ ဒသာ‘’တိ ပဝတ္တမာနံ ပဝတ္တမာနံ ဥပလက္ခေတွာဝ ဂဏေတဗ္ဗံ။ တဿ
            ဧဝံ ဂဏယတော နိက္ခမန္တာ စ ပဝိသန္တာ စ အဿာသပဿာသာ ပါကဋာ ဟောန္တိ။
          </p>

          <p>
            အထာနေန တံ ဒန္ဓဂဏနံ ဓညမာပကဂဏနံ ပဟာယ သီဃဂဏနာယ ဂေါပါလကဂဏနာယ ဂဏေတဗ္ဗံ။
            ဆေကော ဟိ ဂေါပါလကော သက္ခရာဒယော ဥစ္ဆင်္ဂေန ဂဟေတွာ ရဇ္ဇုဒဏ္ဍဟတ္ထော
            ပါတောဝ ဝဇံ ဂန္တွာ ဂါဝေါ ပိဋ္ဌိယံ ပဟရိတွာ ပလိဃတ္ထမ္ဘမတ္ထကေ နိသိန္နော
            ဒွါရပ္ပတ္တံ ဒွါရပ္ပတ္တံယေဝ ဂါဝိံ ဧကာ ဒွေတိ သက္ခရံ ခိပိတွာ ဂဏေတိ။
            တိယာမရတ္တိံ သမ္ဗာဓေ ဩကာသေ ဒုက္ခံ ဝုတ္ထဂေါဂဏော နိက္ခမန္တော
            နိက္ခမန္တော အညမညံ ဥပနိဃံသန္တော ဝေဂေန ဝေဂေန ပုဉ္ဇပုဉ္ဇော ဟုတွာ
            နိက္ခမတိ။ သော ဝေဂေန ဝေဂေန ‘‘တီဏိ စတ္တာရိ ပဉ္စ ဒသာ’’တိ ဂဏေတိယေဝ,
            ဧဝမိမဿာပိ ပုရိမနယေန ဂဏယတော အဿာသပဿာသာ ပါကဋာ ဟုတွာ သီဃံ သီဃံ ပုနပ္ပုနံ
            သဉ္စရန္တိ။ တတောနေန ‘‘ပုနပ္ပုနံ သဉ္စရန္တီ’’တိ ဉတွာ အန္တော စ ဗဟိ စ
            အဂဟေတွာ ဒွါရပ္ပတ္တံ ဒွါရပ္ပတ္တံယေဝ ဂဟေတွာ ‘‘ဧကော ဒွေ တီဏိ စတ္တာရိ
            ပဉ္စ ဆ။ ဧကော ဒွေ တီဏိ စတ္တာရိ ပဉ္စ ဆ သတ္တ…ပေ… အဋ္ဌ, နဝ, ဒသာ’’တိ သီဃံ
            သီယံ ဂဏေတဗ္ဗမေဝ။ ဂဏနပဋိဗဒ္ဓေ ဟိ ကမ္မဋ္ဌာနေ ဂဏနဗလေနေဝ စိတ္တံ ဧကဂ္ဂံ
            ဟောတိ, အရိတ္တုပတ္ထမ္ဘနဝသေန စဏ္ဍသောတေ နာဝါဋ္ဌပနမိဝ။
          </p>

          <p>
            တဿေဝံ သီဃံ သီဃံ ဂဏယတော ကမ္မဋ္ဌာနံ နိရန္တရံ ပဝတ္တံ ဝိယ ဟုတွာ
            ဥပဋ္ဌာတိ။ အထ နိရန္တရံ ပဝတ္တတီတိ ဉတွာ အန္တော စ ဗဟိ စ ဝါတံ
            အပရိဂ္ဂဟေတွာ ပုရိမနယေနေဝ ဝေဂေန ဝေဂေန ဂဏေတဗ္ဗံ။ အန္တော ပဝိသနဝါတေန ဟိ
            သဒ္ဓိံ စိတ္တံ ပဝေသယတော အဗ္ဘန္တရံ ဝါတဗ္ဘာဟတံ မေဒပူရိတံ ဝိယ ဟောတိ။ ဗဟိ
            နိက္ခမနဝါတေန သဒ္ဓိံ စိတ္တံ နီဟရတော ဗဟိဒ္ဓါ ပုထုတ္တာရမ္မဏေ စိတ္တံ
            ဝိက္ခိပတိ။ ဖုဋ္ဌဖုဋ္ဌောကာသေ ပန သတိံ ဌပေတွာ ဘာဝေန္တဿေဝ ဘာဝနာ
            သမ္ပဇ္ဇတိ။ တေန ဝုတ္တံ ‘‘အန္တော စ ဗဟိ စ ဝါတံ အပရိဂ္ဂဟေတွာ ပုရိမနယေနေဝ
            ဝေဂေန ဝေဂေန ဂဏေတဗ္ဗ’’န္တိ။
          </p>

          <p>
            ကီဝစိရံ ပနေတံ ဂဏေတဗ္ဗန္တိ? ယာဝ ဝိနာ ဂဏနာယ အဿာသပဿာသာရမ္မဏေ သတိ
            သန္တိဋ္ဌတိ။ ဗဟိဝိသဋဝိတက္ကဝိစ္ဆေဒံ ကတွာ အဿာသပဿာသာရမ္မဏေ
            သတိသဏ္ဌာပနတ္ထံယေဝ ဟိ ဂဏနာတိ။
          </p>
        </div>
        <hr />

        <div>
          <p><strong>အနုဗန္ဓနာတိ </strong>အနုဝဟနာ။</p>
          <p>
            ဧဝံ ဂဏနာယ မနသိ ကတွာ အနုဗန္ဓနာယ မနသိ ကာတဗ္ဗံ။ အနုဗန္ဓနာ နာမ ဂဏနံ
            ပဋိသံဟရိတွာ သတိယာ နိရန္တရံ အဿာသပဿာသာနံ အနုဂမနံ။ တဉ္စ ခေါ န
            အာဒိမဇ္ဈပရိယောသာနာနုဂမနဝသေန။ ဗဟိနိက္ခမနဝါတဿ ဟိ နာဘိ အာဒိ, ဟဒယံ
            မဇ္ဈံ, နာသိကဂ္ဂံ ပရိယောသာနံ။ အဗ္ဘန္တရံ ပဝိသနဝါတဿ နာသိကဂ္ဂံ အာဒိ,
            ဟဒယံ မဇ္ဈံ နာဘိ ပရိယောသာနံ။ တဉ္စဿ အနုဂစ္ဆတော ဝိက္ခေပဂတံ စိတ္တံ
            သာရဒ္ဓါယ စေဝ ဟောတိ ဣဉ္ဇနာယ စ။ ယထာဟ –
          </p>
          <p>
            ‘‘အဿာသာဒိမဇ္ဈပရိယောသာနံ သတိယာ အနုဂစ္ဆတော အဇ္ဈတ္တံ ဝိက္ခေပဂတေန
            စိတ္တေန ကာယောပိ စိတ္တမ္ပိ သာရဒ္ဓါ စ ဟောန္တိ ဣဉ္ဇိတာ စ ဖန္ဒိတာ စ။
            ပဿာသာဒိမဇ္ဈပရိယောသာနံ သတိယာ အနုဂစ္ဆတော ဗဟိဒ္ဓါ ဝိက္ခေပဂတေန စိတ္တေန
            ကာယောပိ စိတ္တမ္ပိ သာရဒ္ဓါ စ ဟောန္တိ ဣဉ္ဇိတာ စ ဖန္ဒိတာ စာ’’တိ။
          </p>

          <p><strong>ဖုသနာတိ </strong>ဖုဋ္ဌဋ္ဌာနံ။</p>
          <p><strong>ဌပနာတိ </strong>အပ္ပနာ။</p>
          <p>
            တသ္မာ အနုဗန္ဓနာယ မနသိကရောန္တေန အာဒိမဇ္ဈပရိယောသာနဝသေန န မနသိ ကာတဗ္ဗံ။
            အပိစ ခေါ ဖုသနာဝသေန စ ဌပနာဝသေန စ မနသိ ကာတဗ္ဗံ။ ဂဏနာနုဗန္ဓနာဝသေန ဝိယ
            ဟိ ဖုသနာဌပနာဝသေန ဝိသုံ မနသိကာရော နတ္ထိ။ ဖုဋ္ဌဖုဋ္ဌဋ္ဌာနေယေဝ ပန
            ဂဏေန္တော ဂဏနာယ စ ဖုသနာယ စ မနသိ ကရောတိ။ တတ္ထေဝ ဂဏနံ ပဋိသံဟရိတွာ တေ
            သတိယာ အနုဗန္ဓန္တော, အပ္ပနာဝသေန စ စိတ္တံ ဌပေန္တော အနုဗန္ဓနာယ စ ဖုသနာယ
            စ ဌပနာယ စ မနသိ ကရောတီတိ ဝုစ္စတိ။ သွာယမတ္ထော အဋ္ဌကထာသု
            ဝုတ္တပင်္ဂုဠဒေါဝါရိကူပမာဟိ ပဋိသမ္ဘိဒါယံ ဝုတ္တကကစူပမာယ စ ဝေဒိတဗ္ဗော။
          </p>

          <p>
            တတြာယံ ပင်္ဂုဠောပမာ – သေယျထာပိ ပင်္ဂုဠော ဒေါလာယ ကီဠတံ မာတာပုတ္တာနံ
            ဒေါလံ ခိပိတွာ တတ္ထေဝ ဒေါလာထမ္ဘမူလေ နိသိန္နော ကမေန အာဂစ္ဆန္တဿ စ
            ဂစ္ဆန္တဿ စ ဒေါလာဖလကဿ ဥဘော ကောဋိယော မဇ္ဈဉ္စ ပဿတိ, န စ
            ဥဘောကောဋိမဇ္ဈာနံ ဒဿနတ္ထံ ဗျာဝဋော ဟောတိ, ဧဝမေဝါယံ ဘိက္ခု သတိဝသေန
            ဥပနိဗန္ဓနထမ္ဘမူလေ ဌတွာ အဿာသပဿာသဒေါလံ ခိပိတွာ တတ္ထေဝ နိမိတ္တေ သတိယာ
            နိသီဒန္တော ကမေန အာဂစ္ဆန္တာနဉ္စ ဂစ္ဆန္တာနဉ္စ ဖုဋ္ဌဋ္ဌာနေ အဿာသပဿာသာနံ
            အာဒိမဇ္ဈပရိယောသာနံ သတိယာ အနုဂစ္ဆန္တော တတ္ထ စ စိတ္တံ ဌပေန္တော ပဿတိ, န
            စ တေသံ ဒဿနတ္ထံ ဗျာဝဋော ဟောတိ, အယံ ပင်္ဂုဠောပမာ။
          </p>

          <p>
            အယံ ပန ဒေါဝါရိကူပမာ – သေယျထာပိ ဒေါဝါရိကော နဂရဿ အန္တော စ ဗဟိ စ ပုရိသေ
            ‘‘ကော တွံ, ကုတော ဝါ အာဂတော, ကုဟိံ ဝါ ဂစ္ဆသိ, ကိံ ဝါ တေ ဟတ္ထေ’’တိ န
            ဝီမံသတိ။ န ဟိ တဿ တေ ဘာရာ, ဒွါရပ္ပတ္တံ ဒွါရပ္ပတ္တံယေဝ ပန ဝီမံသတိ,
            ဧဝမေဝ ဣမဿ ဘိက္ခုနော အန္တောပဝိဋ္ဌဝါတာ စ ဗဟိနိက္ခန္တဝါတာ စ န ဘာရာ
            ဟောန္တိ, ဒွါရပ္ပတ္တာ ဒွါရပ္ပတ္တာယေဝ ဘာရာတိ အယံ ဒေါဝါရိကူပမာ။
          </p>

          <p class="note">
            ကကစူပမာ ပန အာဒိတော ပဋ္ဌာယ ဧဝံ ဝေဒိတဗ္ဗာ။ ဝုတ္တဉှေတံ –<br />
            ‘‘နိမိတ္တံ အဿာသပဿာသာ, အနာရမ္မဏမေကစိတ္တဿ၊<br />
            အဇာနတော စ တယော ဓမ္မေ, ဘာဝနာ နုပလဗ္ဘတိ။<br /><br />
            ‘‘နိမိတ္တံ အဿာသပဿာသာ, အနာရမ္မဏမေကစိတ္တဿ၊<br />ဇာနတော စ တယော ဓမ္မေ,
            ဘာဝနာ ဥပလဗ္ဘတီ’’တိ။
          </p>

          <p>
            ‘‘ကထံ ဣမေ တယော ဓမ္မာ ဧကစိတ္တဿ အာရမ္မဏာ န ဟောန္တိ, န စိမေ တယော ဓမ္မာ
            အဝိဒိတာ ဟောန္တိ, န စ စိတ္တံ ဝိက္ခေပံ ဂစ္ဆတိ, ပဓာနဉ္စ ပညာယတိ,
            ပယောဂဉ္စ သာဓေတိ, ဝိသေသမဓိ ဂစ္ဆတိ? သေယျထာပိ ရုက္ခော သမေ ဘူမိဘာဂေ
            နိက္ခိတ္တော, တမေနံ ပုရိသော ကကစေန ဆိန္ဒေယျ။ ရုက္ခေ ဖုဋ္ဌကကစဒန္တာနံ
            ဝသေန ပုရိသဿ သတိ ဥပဋ္ဌိတာ ဟောတိ, န အာဂတေ ဝါ ဂတေ ဝါ ကကစဒန္တေ မနသိ
            ကရောတိ, န အာဂတာ ဝါ ဂတာ ဝါ ကကစဒန္တာ အဝိဒိတာ ဟောန္တိ, ပဓာနဉ္စ ပညာယတိ,
            ပယောဂဉ္စ သာဓေတိ, ဝိသေသမဓိဂစ္ဆတိ။
          </p>

          <p>
            ‘‘ယထာ ရုက္ခော သမေ ဘူမိဘာဂေ နိက္ခိတ္တော, ဧဝံ ဥပနိဗန္ဓနာနိမိတ္တံ။ ယထာ
            ကကစဒန္တာ, ဧဝံ အဿာသပဿာသာ။ ယထာ ရုက္ခေ ဖုဋ္ဌကကစဒန္တာနံ ဝသေန ပုရိသဿ သတိ
            ဥပဋ္ဌိတာ ဟောတိ, န အာဂတေ ဝါ ဂတေ ဝါ ကကစဒန္တေ မနသိ ကရောတိ, န အာဂတာ ဝါ
            ဂတာ ဝါ ကကစဒန္တာ အဝိဒိတာ ဟောန္တိ, ပဓာနဉ္စ ပညာယတိ, ပယောဂဉ္စ သာဓေတိ,
            ဝိသေသမဓိဂစ္ဆတိ, ဧဝမေဝ ဘိက္ခု နာသိကဂ္ဂေ ဝါ မုခနိမိတ္တေ ဝါ သတိံ
            ဥပဋ္ဌပေတွာ နိသိန္နော ဟောတိ, န အာဂတေ ဝါ ဂတေ ဝါ အဿာသပဿာသေ မနသိ ကရောတိ,
            န စ အာဂတာ ဝါ ဂတာ ဝါ အဿာသပဿာသာ၂၇၄အဝိဒိတာ ဟောန္တိ, ပဓာနဉ္စ ပညာယတိ,
            ပယောဂဉ္စ သာဓေတိ, ဝိသေသမဓိဂစ္ဆတိ။
          </p>
        </div>
        <hr />

        <h3>အဿာသ + ပဿာသ ရှူမှတ်နည်း ၁၆/၃၂-မျိုး</h3>
        <ul class="ul-list">
          <span class="heading">(က) ကာယာနုပဿနာ (အာဒိကမ္မိကဿ ကမ္မဋ္ဌာနံ)</span>
          <li class="first-list">၁။ ဒီဃ</li>
          <li>၂။ ရဿ</li>
          <li>၃။ သဗ္ဗကာယပဋိသံဝေဒီ</li>
          <li>၄။ ပဿမ္ဘယံ ကာယသင်္ခါရံ</li>
        </ul>

        <div class="note">
          <p>
            ဒီဃော ရဿော စ အဿာသော,ပဿာသောပိ စ တာဒိသော၊ <br />
            စတ္တာရော ဝဏ္ဏာ ဝတ္တန္တိ,နာသိကဂ္ဂေဝ ဘိက္ခုနောတိ။
          </p>

          <p>
            သာရဒ္ဓေ ကာယေ စိတ္တေ စ, အဓိမတ္တံ ပဝတ္တတိ၊ <br />
            အသာရဒ္ဓမှိ ကာယမှိ, သုခုမံ သမ္ပဝတ္တတီ‘’တိ။
          </p>
        </div>

        <p>
          သေယျထာပိ ကံသေ အာကောဋိတေ ပဌမံ ဩဠာရိကာ သဒ္ဒါ ပဝတ္တန္တိ။ ဩဠာရိကာနံ
          သဒ္ဒါနံ နိမိတ္တံ သုဂဟိတတ္တာ သုမနသိကတတ္တာ သူပဓာရိတတ္တာ နိရုဒ္ဓေပိ
          ဩဠာရိကေ သဒ္ဒေ အထ ပစ္ဆာ သုခုမကာ သဒ္ဒါ ပဝတ္တန္တိ။ သုခုမကာနံ သဒ္ဒါနံ
          နိမိတ္တံ သုဂ္ဂဟိတတ္တာ သုမနသိကတတ္တာ သူပဓာရိတတ္တာ နိရုဒ္ဓေပိ သုခုမကေ
          သဒ္ဒေ အထ ပစ္ဆာ သုခုမသဒ္ဒနိမိတ္တာရမ္မဏတာပိ စိတ္တံ ပဝတ္တတိ, ဧဝမေဝ ပဌမံ
          ဩဠာရိကာ အဿာသပဿာသာ ပဝတ္တန္တိ။ ဩဠာရိကာနံ အဿာသပဿာသာနံ နိမိတ္တံ
          သုဂ္ဂဟိတတ္တာ သုမနသိကတတ္တာ သူပဓာရိတတ္တာ နိရုဒ္ဓေပိ ဩဠာရိကေ အဿာသပဿာသေ အထ
          ပစ္ဆာ သုခုမကာ အဿာသပဿာသာ ပဝတ္တန္တိ။ သုခုမကာနံ အဿာသပဿာသာနံ နိမိတ္တံ
          သုဂ္ဂဟိတတ္တာ သုမနသိကတတ္တာ သူပဓာရိတတ္တာ နိရုဒ္ဓေပိ သုခုမကေ အဿာသပဿာသေ အထ
          ပစ္ဆာ သုခုမအဿာသပဿာသနိမိတ္တာရမ္မဏတာပိ စိတ္တံ န ဝိက္ခေပံ ဂစ္ဆတိ။
        </p>

        <ul class="ul-list">
          <span class="heading">(ခ) ဝေဒနာနုပဿနာ</span>
          <li class="first-list">၅။ ပီတိပဋိသံဝေဒီ</li>
          <li>၆။ သုခပဋိသံဝေဒီ</li>
          <li>၇။ စိတ္တသင်္ခါရပဋိသံဝေဒီ</li>
          <li>၈။ ပဿမ္ဘယံ စိတ္တသင်္ခါရံ</li>
        </ul>

        <ul class="ul-list">
          <span class="heading">(ဂ) စိတ္တာနုပဿနာ</span>
          <li class="first-list">၉။ စိတ္တပဋိသံဝေဒီ</li>
          <li>၁၀။ အဘိပ္ပမောဒယံ စိတ္တံ</li>
          <li>၁၁။ သမာဒဟံ စိတ္တံ</li>
          <li>၁၂။ ဝိမောစယံ စိတ္တံ</li>
        </ul>

        <ul class="ul-list">
          <span class="heading">(ဃ) ဓမ္မာနုပဿနာ</span>
          <li class="first-list">၁၃။ အနိစ္စာနုပဿီ</li>
          <li>၁၄။ ဝိရာဂါနုပဿီ</li>
          <li>၁၅။ နိရောဓာနုပဿီ</li>
          <li>၁၆။ ပဋိနိဿဂ္ဂါနုပဿီ</li>
        </ul>
      </article>
    </section>
    <section class="container">
      <article>
        <h1>ဥပသမာနုဿတိကထာ</h1>
        <p>
          အာနာပါနဿတိယာ အနန္တရံ ဥဒ္ဒိဋ္ဌံ ပန ဥပသမာနုဿတိံ ဘာဝေတုကာမေန ရဟောဂတေန
          ပဋိသလ္လီနေန – ‘’ယာဝတာ, ဘိက္ခဝေ, ဓမ္မာ သင်္ခတာ ဝါ အသင်္ခတာ ဝါ ဝိရာဂေါ
          တေသံ ဓမ္မာနံ အဂ္ဂမက္ခာယတိ, ယဒိဒံ မဒနိမ္မဒနော ပိပါသဝိနယော
          အာလယသမုဂ္ဃါတော ဝဋ္ဋုပစ္ဆေဒေါ တဏှက္ခယော ဝိရာဂေါ နိရောဓော နိဗ္ဗာန‘’န္တိ
          ဧဝံ သဗ္ဗဒုက္ခူပသမသင်္ခါတဿ နိဗ္ဗာနဿ ဂုဏာ အနုဿရိတဗ္ဗာ။
        </p>
      </article>
    </section>
  </body>
</html>
